# Integration

### Økonomi

Iflg. Finansministeriet vil ikke-vestlig indvandring og efterkommere koste varigt **33 mia. kr** om året frem til år **2100**, ([Finansministeriet](https://fm.dk/nyheder/nyhedsarkiv/2018/maj/ikkevestlig-indvandring-og-efterkommere-koster-varigt-33-mia-kr-om-aaret-frem-til-aar-2100/), Finansministeriet 18) men dette tager ikke højde for aldersforskellen mellem ikke-vestlige efterkommere og etnisk danske personer, hvor unge **under 25 år** udgør en **meget** større andel af ikke-vestlige efterkommere, end for gruppen med dansk oprindelse, ([Danmarks Statistik](https://www.statistikbanken.dk/statbank5a/SelectVarVal/Define.asp?MainTable=FOLK1C)) hvor de fleste pr. definition er en udgift, pga. uddannelse og begrænset indkomst. Iflg. Finansministeriet kan **17** ud af de **36 mia.** kr henføres til ikke-vestlige efterkommere der som nævnt har en yngre - og dermed 'dyrere' aldersprofil end etnisk danske personer. ([Finansministeriet](https://fm.dk/media/15363/Fremskrivningafindvandreresnettobidragtildeoffentligefinanser\_OeA\_maj2018.pdf), Finansministeriet 18) Selv hvis udgangspunktet er de **36** mia. kr, så er det en **lille** andel af de samlede offentlige udgifter i Danmark, der hvert år runder ca. **1.100** mia. kr. ([Danmarks Statistik](https://www.dst.dk/da/Statistik/nyheder-analyser-publ/nyt/NytHtml?cid=20049)) Danskerne giver også et underskud på **17 mia.** kr ([Berlingske](https://www.berlingske.dk/samfund/danskerne-giver-ogsaa-underskud-kostede-statskassen-17-milliarder-kroner), Randeris 17), og der estimeres at være et skjult bidrag fra ikke-vestlige indvandre på over **6 mia.** kr ([Roskilde Universitet](https://rucforsk.ruc.dk/ws/portalfiles/portal/56209997/Ikke\_vestlige\_indvandreres\_skjulte\_bidrag\_til\_samfunds\_konomien.pdf), Petrovski 15)

### Uddannelse

([Det Nationale Integrationsbarometer](https://integrationsbarometer.dk/udviklingsrapporter/hele-landet-0322.pdf), Det Nationale Integrationsbarometer 22)

* Andelen af indvandrere (ankommet som 0-12-årig) og efterkommere med ikke-vestlig oprindelse, der opnår karakteren 2 eller derover ved 9. klasses afgangsprøve i skriftlig dansk og matematisk problemløsning er steget med **13 pct. point** siden **2012**
* Andelen af 20-24-årige indvandrere (ankommet som 0-12-årig) og efterkommere med ikke-vestlig oprindelse, der mindst har gennemført en dansk ungdomsuddannelse er steget med **11 pct. point** siden **2012**
* Andelen af 25-39-årige indvandrere (ankommet som 0-12-årig) og efterkommere med ikke-vestlig oprindelse, der har gennemført en dansk videregående uddannelse er steget med **14 pct. point** siden **2012**

### Holdninger

Ca. **9/10** af indvandrere og efterkommere mener at kvinder og mænd bør have **samme** mulighed for at have et arbejde ([Udlændinge- og Integrationsministeriet](https://integrationsbarometer.dk/tal-og-analyser/filer-tal-og-analyser/arkiv/BaggrundstabellerfraMedborgerskabsundersgelsen2020.pdf), Udlændinge- og Integrationsministeriet 20)

**85%** af indvandrere og **83%** af efterkommere udtrykker opbakning om demokratiet som styreform ([Udlændinge-, Integrations- og Boligministeriet](https://integrationsbarometer.dk/tal-og-analyser/filer-tal-og-analyser/arkiv/medborgerskab-ligebehandling-og-selvbestemmelse-i-danmark-2016), Udlændinge-, Integrations- og Boligministeriet 16)
