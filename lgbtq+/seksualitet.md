# LGBTQ+

### Demografi

([Statens Serum Institut](https://files.projektsexus.dk/2019-10-26\_SEXUS-rapport\_2017-2018.pdf), Frisch et al. 19)

* **≈1%** af danskere identificerer sig som homoseksuelle
* **≈2%** af danskere identificerer sig som biseksuelle
* **≈1 ud af 400** danskere identificerer sig som aseksuelle
* **≈5%** af danskere har en anden/uafklaret seksuel identitet

### Ægteskab

LANGT størstedelen (**88-93%**) af danskere mener at homoseksuelle skal have retten til at gifte sig med hinanden ([Statens Serum Institut](https://files.projektsexus.dk/2019-10-26\_SEXUS-rapport\_2017-2018.pdf), Frisch et al. 19, Figur 8.21a.)

![Statens Serum Institut, Frisch et al. 19, Figur 8.21a.](<../.gitbook/assets/billede (18) (1).png>)

Homoseksuelles selvmordsrate er faldet efter man har lovliggjort ægteskab for folk af samme køn ([Epidemiology and Community Health](https://jech.bmj.com/content/74/1/78), Erlangsen et al. 19)

### Voldtægt

Homoseksuelle er ikke mere tilbøjelige til at begå pædofile overgreb, en udgået statistik fra Danmarks Statistik i 2013 viser at sædelighedsforbrydelser af samme køn udgjorde **≈3%** af alle sædelighedsforbrydelser, og da folk tiltrukket af samme køn udgør **≈1-3%** af befolkningen, er de ikke overrepræsenterede. ([Danmarks Statistik](https://www.statistikbanken.dk/STRAF40)) Statistikken kan ikke muligvis skelne mellem regresserede og fikserede pædofiler, da sædelighedsforbryderene ikke er spurgt om deres seksualitet, men udelukkende deres køn. Regresserede her betyder at de er midlertidigt tiltrukket af børn, og fikserede betyder at de er eksklusivt tiltrukket af børn. Derfor er det også meget sandsynligt, at mange af disse voldtægter ikke var homoseksuelt motiveret.

### Timeline af rettigheder

**1866** Dødsstraf for homoseksualitet erstattes med ”forbedringshusarbejde”

**1933** Homoseksualitet afkriminaliseres

**1968** Justitsministeren fastholder, at politiet skal gribe ind, hvis to mænd danser sammen. Danse- forbuddet ophæves i 1973

**1976** Der indføres samme seksuelle lavalder på 15 år for homoseksuelle forhold som for heteroseksuelle – hidtil har det været strafbart at have et seksuelt forhold med en person af samme køn under 18 år

**1981** Sundhedsstyrelsen fjerner homoseksualitet fra den danske liste over sindssygdomme

**1986** Folketinget vedtager lov, som ligestiller samlevende personer af samme køn med ægtefæller, hvad angår arveafgift

**1987** Forskelsbehandling og diskrimination på grund af seksuel orientering forbydes, jf. lov om forbud mod forskelsbehandling på grund af race m.v., som forbyder diskrimination i forhold til adgang og udskænkning på baggrund af race, hudfarve, nationale eller etniske oprindelse, tro og seksuel orientering

**1989** Folketinget vedtager lov om registreret partnerskab. Loven er den første af sin art i verden, og det danske registrerede partnerskab danner forbillede for arbejdet i andre lande

**1996** Folketinget vedtager lov om forbud mod direkte eller indirekte forskelsbehandling på arbejdsmarkedet på grund af seksuel orientering (samt race, hudfarve, religion eller tro, politisk anskuelse, alder, handicap eller national, social eller etnisk oprindelse)

**1999** Danmark bliver det første land i verden, der anerkender to juridiske forældre af samme køn, da registrerede partnere får adgang til stedbarnsadoption

**2006** Lesbiske får ret til kunstig befrugtning på offentlige sygehuse på lige fod med andre kvinder

**2009** Morens registrerede partner får adgang til stedbarnsadoption allerede ved fødslen og skal ikke vente tre måneder som hidtil

**2010** Homoseksuelle kan ansøge om at adoptere på lige fod med heteroseksuelle

**2012** Homoseksuelle par kan indgå ægteskab og blive kirkelig viet på lige fod med heteroseksuelle par

**2013** Folketinget ændrer børneloven, så det ikke længere er nødvendigt at stedbarnsadoptere sit barn for at blive juridisk forælder, og det bliver muligt, at en mand, en kvinde og hendes kvindelige partner sammen kan indgå en aftale om, hvorvidt det skal være manden eller partneren, der juridisk kan anerkende forældreskabet til et barn, manden og kvinden får med hinanden

Flygtningenævnet beslutter, at LGBT-personer, der får asyl i Danmark, skal anses som flygtninge i flygtningekonventionens forstand og dermed få konventionsstatus frem for beskyttelsesstatus

**2014** Som det første land i Europa og det tredje land i verden bliver det muligt at få juridisk kønsskifte alene ved at erklære, at man oplever at tilhøre det andet køn

**2016** EU vedtager de første rådskon- klusioner om LGBT-personers ligestilling og rettigheder. Danmark tilslutter sig UNESCO’s Call for Action, en erklæring mod vold og mobning på grund af seksuel orientering eller kønsidentitet i uddannelsessystemet

**2017** Rykkede Danmark WHOs diagnosekoder for transkønnede fra diagnosekapitlet om psykiske sygdomme til et ikke-stigmatiserende afsnit
